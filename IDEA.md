# Blockchain e Smart contract per giuristi 3.0

> Martedì 7 maggio ore 15.30

> Polo Universitario Mattioli - Sala seminari e conferenze

> Organizzato da [ELSA Siena](https://www.facebook.com/ELSASienaOfficial/)

_________________________________

## Interventi

* **Biagio Distefano** per la parte tecnica (I-II)
* **Prof. Stefano Pagliantini** per la parte giuridica (III)

## L'incontro

Lo scopo dell'incontro è fornire una panoramica globale su *Blockchain* e *Smart contract*, rivolgendosi specificamente ai giovani giuristi.

In particolare, l'obiettivo è quello di fornire uno strumentario di base per comprendere **realmente**
ciò di cui media e addetti ai lavori del diritto e dell'informatica parlano senza sosta.

Tenendo a mente che i destinatari principali avranno poca o nessuna competenza in ambito informatico,
l'incontro avrà un carattere progressivo per rendere comprensibili a tutti i concetti che stanno alla
base della frenesia tecnologica del momento.

L'incontro sarà diviso in tre parti.

Ogni parte dell'incontro sarà **interattiva**; tutti i presenti potranno **sperimentare** durante la conferenza ciò di cui si parla.

## Parte I: cos'è la Blockchain

In **parole semplici** e con **esempi pratici**:

* cos'è un hash e perché è importante
* chiavi crittografiche pubbliche e private
* come queste tecnologie permettono la blockchain 
* la valuta virtuale: Bitcoin ed Ethereum
* esploriamo la blockchain Ethereum con [etherscan](https://etherscan.io)
* scambiamoci (finti) ether con [metamask](https://metamask.io)

**durata stimata**: `45-60 minuti`

## Parte II: gli Smart contract

In **parole semplici** e con **esempi pratici**:

* cos'è uno smart contract
* scriviamo un semplice smart contract in [Solidity](https://solidity.readthedocs.io/en/v0.5.6/)
con [Remix](http://remix.ethereum.org)
* sperimentiamo con lo smart contract
* uno smart contract un po' più avanzato: **Il PRA con la Blockchain**

**durata stimata**: `45-60 minuti`

## Parte III: domande e risposte (?): considerazioni finali tra codice civile e codice sorgente

Dopo aver esplorato nella pratica cos'è la *blockchain* e cosa sono gli *smart contract*, proviamo a tirare le fila del discorso e indaghiamo collettivamente su dove e come codice sorgente e codice civile
si intrecciano.

In particolare, domandiamoci:

* qual è il rapporto tra accordo, forma ed esecuzione negli smart contract;
* quali sono (alcuni) problemi che potrebbero risolvere
    * trascrizione
    * esecuzione
* quali sono (alcune) problematiche che comporta
    * quali rimedi per le invalidità degli smart contract
    * i diversi piani tra *esecutività* nella blockchain ed *esecutività* delle sentenze

**durata stimata**: `30-45 minuti`


## Note tecniche

Per rendere la conferenza realmente interattiva:

* i partecipanti sono invitati a portare il proprio laptop
* verrà dato accesso alla repository su GitHub con tutti i contenuti presentati
* verrà istanziata una chatroom alla quale i presenti potranno accedere con i propri laptop o smarphone per scambiarsi link, indirizzi dei portafogli e copincollare pezzi di codice sorgente
* verrà istanziata una lavagna digitale visibile a tutti i presenti dai propri laptop o smartphone
* i presenti muniti di laptop saranno invitati a installare l'estensione del browser [metamask](https://metamask.io) per interagire con la blockchain ethereum
* sarà messa a disposizione una `dApp` come demo di applicazione reale
(Parte II, ultimo punto)
